- [Moja droga nauki](my-story.md)
    - [Co mogłem zrobić lepiej?](#co-mogem-zrobi-lepiej)
    - [Jak się uczyć](#jak-si-uczy)
    - 
- ## Moja droga nauki
$$\textcolor{#1589F0}{\text{[15.08.2020]}}$$
Decyzja o podjęciu nauki, pierwsze poszukiwania materiałów, trafiam na
[CodeAcademy](https://www.codecademy.com/) i przerabiam darmowy kurs podstaw Javy.
Po dalszych poszukiwaniach trafiam na [www.mooc.fi](https://www.mooc.fi/en/#courses)
darmowy certyfikowany kurs Javy wydany przez Uniwersytet Helsinki który przerabiam od A do Z.

---
$$\textcolor{#1589F0}{\text{[22.11.2020]}}$$
Przerobiłem powyższe kursy i nie wiem czego dalej się uczyć dalej, jeszcze nie jestem
świadom, do czego używa się Javy. Kręcę się w kółko i
tracę czas na zastanawianiu się co dalej. W końcu postanawiam wziąć korepetytora, szybkie
poszukiwania na znanym portalu z ogłoszeniami i takim sposobem trafiam na Krzyśka, który niestety
nie ma dla mnie miejsca w grafiku, ale postanawia podzielić się ze mną swoimi materiałami za darmo.
Podsyła link do [pjwstk.edu.pl](http://edu.pjwstk.edu.pl/wyklady/) gdzie przerabiam wykłady z Javy
i uzupełniam braki w wiedzy.

---
$$\textcolor{#1589F0}{\text{[02.01.2021]}}$$
Postanawiam iść dalej w apliakcje desktopowe i zaczynam uczyć się JavyFX, tym sposobem
wymyśliłem, że zrobię gre [WarriorGame](https://github.com/s0bieskii/WarriorGame) <br/>
Pracuję nad nią do **15.02.2021** i docierają do mnie pierwsze słuchy, że w Javie pisze się głównie
aplikacje webowe, a nie desktopowe. Pierwszy raz słyszę o Springu i Hibernate.

---
$$\textcolor{#1589F0}{\text{[15.02.2021]}}$$
Zaczynam robić research o web aplikacjach, Springu, Hibernate. Nadmiar i sprzeczność
informacji w internecie sprawia, że znowu nie wiem, od czego zacząć i jak się za to zabrać. <br />
W końcu **02.03.2021** kupuję swój pierwszy kurs na Udemy **"Spring & Hibernate for Beginners (includes Spring Boot)"** <br />
Wydawał się być idealne, miał wysoką ocenę, dużo osób go kupiło i oznaczony był jako Bestseller, jak się później okazało do
ideału bardzo dużo mu brakowało. Po męczącym przebrnięciu przez 30/40% kursu stwierdziłem, że to
nie najlepsza opcja nauki- sporo powtarzających się kwestii w każdym filmie oraz monotonna teoria
przekłada się na to, że kurs ma 41h wideo, w których ciężko się poruszać np chcąc wrócić do poprzednich tematów. <br />
Myślę, że tę samą wiedzę z kursu można byłoby przekazać dużo szybciej i sprawniej poprzez wersję pisaną kursu, w
której dużo łatwiej byłoby wracać do poprzednich tematów, a tempo przerabiania rozdziałów byłaby zależna od nas,
a nie od szybkości wypowiedzi prowadzącego. <br />
Jedyne co kursu mi przyniósł to świadomość jak dużo pracy jeszcze przede mną.
W tym czasie powstają pierwsze pseudo projekty, testuję różne technologie i powstaje pierwsza wersja mojej appki wypożyczalni aut.

---
$$\textcolor{#1589F0}{\text{[30.05.2021]}}$$
Sezon w branży budowlanej (w której jeszcze pracowałem) się rozkręca dlatego coraz mniej czasu poświęcam na naukę.
W końcu praca po 10 godzin dziennie plus dojazdy, wstawanie bardzo wcześnie rano oraz obowiązki dnia codziennego
skutecznie odbierają mi siły i czas na kontynuowanie nauki, dlatego postanawiam zrobić sobie przerwę i zająć się
pracą oraz prowadzeniem swojej działalności.

---
$$\textcolor{#1589F0}{\text{[10.11.2021]}}$$
Stawiam wszystko na jedną kartę, zamykam firmę budowlaną, wracam do Polski i pełen świeżych sił kontynuuje naukę.
Tym razem zmieniam taktykę oraz kurs i wykupuję na Udemy **"Java - Spring Framework"** od Mateusza Chrzonstowskiego.
Kurs dużo lepszej jakości, live coding wraz z opowiadaniem o teorii. Powracam do mojej aplikacji wypożyczalni aut i
kontynuuję prace nad nią i tak powstaje druga wersja appki [CarRental](https://github.com/s0bieskii/CarRentalv1.1). <br />
Przerabiam kurs od Mateusza chłonąc wiedzę, po czym próbuję przelać ją na moją aplikacji, tworząc powoli całą logikę i API.
Po wcześniejszych doświadczeniach postanawiam wesprzeć się mentorem i trafiam na [Jacka,](https://www.juniorjavadeveloper.pl/o-mnie/)
który jest strzałem w dziesiątkę. Po analizie kodu, który wcześniej naklepałem przekonał mnie, żebym wszystko zaorał i napisał od nowa,
tym razem zgodnie ze sztuką SOLID, KISS, oraz CleanCode, dzięki czemu będę mógł wykorzystać appkę do portfolio.

---
$$\textcolor{#1589F0}{\text{[17.03.2022]}}$$
Funkcjonalności appki w 80% działały, a ja z uporem maniaka chciałem ją dokończyć na 100%. Byłem przekonany, że gdy wyślę CV z aplikację,
która nie jest w 100% skończona to nikt się nie odezwie. Po namowach Jacka oraz ludzi z [Discord](https://discord.gg/jQaGkdDE)
zrobiłem CV i zacząłem wysyłać na początku kwietnia. Wyczekując pierwszego odzewu przerabiałem najpopularniejsze pytania rekrutacyjne.
Po tygodniu pojawił się pierwszy telefon od HR gdzie musiałem pogadać chwilę po angielsku i odpowiedzieć na typowo HR'owe pytania.
W następnym etapie wysłali mi zadanie rekrutacyjne, w międzyczasie zgłaszały się inne firmy, w efekcie czego miałem 6 poważnych rozmów
o prace podobnych do poprzedniej, oraz 2 lub 3 oferty stażu, które od razu odrzuciłem licząc, że ktoś zaoferuje mi pracę.  <br />
Z końcem kwietnia 4 z 6 firm, z którymi rozmawiałem chciały mnie zatrudnić. <br />
Tak o to po 14 miesiącach nauki (odejmując przerwę, którą miałem) zaczynam swoją przygodę w IT.

## Ile czasu potrzeba, żeby dostać pracę?
Odpowiedź to: TO ZALEŻY
- Od tego ile średnio godzin możesz się uczyć
- Od chłonności Twojego umysłu, to co jeden zrozumie w godzinę drugi zrozumie po czterech
- Od umiejętności, które już posiadasz
- Od drogi, którą wybierzesz podczas nauki
- Od poziomu motywacji

W moim przypadku trwało to rok i osiem miesięcy, od zera do znalezienia pracy, w tym pięć i pół miesiąca przerwy,
także finalnie na naukę zeszło mi: ROK I TRZY MIESIĄCE <br />
Ile średnio czasu ja się uczyłem?
Gdy pracowałem: średnio około dwie i pół godziny 2/3 razy w tygodniu, a w weekendy (sobota/niedziela) ok 4/5 godzin dziennie.
Po rzuceniu pracy: siedziałem przynajmniej 5 godzin, a bywały dni po 10 (choć mało efektywne)

## Co mogłem zrobić lepiej?
Podczas swojej nauki dużo czasu zmarnowałem na poszukiwanie dobrych źródeł, materiałów oraz kręceniu się w kółko nie wiedząc, czego
powinienem się uczyć następnie. Dlatego też postanowiłem zrobić ściągę dla osób, które mają zamiar przebyć tę samą drogę, aby
mieli łatwiej i sprawniej mogli się uczyć, nie błądząc przy tym po omacku. <br />
Błędne jest też przekonanie, że im więcej godzin spędzonych na nauce tym lepiej, ku mojemu zaskoczeniu powiedzenie "less is more" jest bardzo prawdziwe.
Bywało tak, że podczas nauki trafiałem na jakiś problem i za wszelką cenę próbowałem go rozwikłać, nie odrywając się od komputera, spędzałem przy nim po 10 godzin dziennie, szukając odpowiedzi.
Niestety były to bardzo nieefektywne godziny ze względu na moje zmęczenie i frustrację, czego dowodem jest to, że wystarczyło wrócić wyspanym i ze świeżą głową do tego samego problemu,
aby nagle wszystko słało się jasne. <br />
Nie oznacza to, jednak że można się opierdalać, wręcz przeciwnie trzeba zapierdalać i spędzić sporo godzin na systematycznej nauce. Trzeba jednak pamiętać, aby była to efektywna nauka.

## Jak się uczyć?
Podczas swojej nauki dużo czasu zmarnowałem na poszukiwanie dobrych źródeł, materiałów oraz kręceniu się w kółko nie wiedząc, czego
powinienem się uczyć następnie. Dlatego też postanowiłem zrobić ściągę dla osób, które mają zamiar przebyć tę samą drogę, aby
mieli łatwiej i sprawniej mogli się uczyć, nie błądząc przy tym po omacku. <br />
Przy nauce warto pamiętać o tym, że najważniejsza jest praktyka i to podczas niej najwięcej się uczymy oraz zmuszamy nasz mózg do aktywnego myślenia- dzięki czemu efektywniej zapamiętujemy.
Dlatego przy nauce warto stawiać na kursy nastawione na dużo zadań praktycznych, a jeśli takowy kurs nie ma części praktycznej, to sam sobie ją stwórz (np. postaw sobie za cel stworzenie
web appki systemu wynajmu i zarządzania hotelem). 
Mój system nauki i poznawania technologii wygląda jak poniżej, i dla mnie sprawdza się najlepiej:
1) Zaznajamiam się pobieżnie z tematem, nie przejmując się, że nie wszystko rozumiem. Najważniejsze, żeby wyłapać słowa klucze oraz zaznajomić się, do czego właściwie daną technologię się wykorzystuje oraz co mogę dzięki niej stworzyć.
2) Czytam/oglądam jakiś praktyczny poradnik jak ktoś używa danej technologii 
3) Wymyślam mini projekt, w którym używam tej technologii i traktuję go jako sandbox do pogłębiania wiedzy
4) **Dodatkowo:** Jeśli chcesz pogłębić wiedzę, to szukaj jej w książkach, często to w nich jest bardzo szczegółowo opisana dana technologia, dlatego też to je zostawiłbym na koniec jako wisienkę na torcie, uwieńczenie naszej pracy, usystematyzowanie oraz pogłębienie wcześniej zdobytej wiedzy.